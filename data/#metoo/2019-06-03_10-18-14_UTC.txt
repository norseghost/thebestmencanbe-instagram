czytałam ostatnio rozmowę z byłą kochanką Tyrmanda opublikowaną w @zwierciadlo_miesiecznik. ich romans rozpoczął się, gdy ona miała 14 lat i trwał kilka lat. dziennikarz pieje z zachwytu nad pisarzem i cały czas powtarza, że jego rozmówczynię spotkał zaszczyt w postaci TAKIEGO ukochanego, a była kochanka pisarza, Krystyna Okólska, delikatnie daje do zrozumienia, że właściwie to doświadczyła traumy. spójrzcie na drugie zdjęcie, na którym jest fragment ich rozmowy. romans miał miejsce wiele lat temu, rozmowa odbyła się w tym roku. i jakoś nie mogę uwierzyć, że w dobie #metoo można wygłaszać takie beztroskie słowa o rzekomym wyjątkowym zaszczycie, jaki spotkał młodą dziewczynę, podczas kiedy w każdym jej zdaniu słychać niepewność i żal w związku z tym doświadczeniem. nie dziwi mnie w związku z tym takie społeczne przyzwolenie na nadużycia seksualne różnego rodzaju autorytetów. tak jakby sława miała taką szczególną cechę, która umożliwia przymykanie oka na różnego rodzaju „przewinienia” i rozgrzeszenie. w końcu król literatury, nie jakiś tam pierwszy lepszy sąsiad bez pracy i z kilkudniowym zarostem (sic!). czytaliście dziennik Tyrmanda i fragmenty o Bognie, czyli właśnie Okólskiej? a jej wersję historii wydaną przez wydawnictwo @wielkalitera? ja jestem dosyć ciekawa tej „Bogny Tyrmanda” i chyba zajrzę.
