* Vi måste arbeta aktivt med att förändra oss för att uppnå jämställdhet *⁣
⁣
Vi män måste öka vår kunskap och förståelse för de bisarra strukturer som i stort och smått påverkar alla. Och som i de allra flesta fall gynnar oss cis-män*, framför allt när det gäller makt och ekonomi. Men som utöver ojämställdhet också ligger till grund för att vi män rent ut sagt är mindre "mänskliga" – något som #metoo så tydligt satte fingret på (blir du sugen på att skriva "inte alla män" nu så är det ännu viktigare att du läser vidare detta inlägg). ⁣
⁣
Den ökade kunskapen och förståelsen kommer dock inte bara ramla över oss (det kommer i alla fall gå jäkligt långsamt om vi förväntar oss det). Utan... ⁣
⁣
1) ...vi måste aktivt söka upp kunskapen (vilket faktiskt är enkelt).⁣
2) ...och vi måste aktivt notera och utmana våra egna tankar och mönster (vilket är jäkligt svårt). ⁣
⁣
Därför har jag samlat några av mina favoritkällor för kunskap och insikt i referenslistan i bio under "Podd-tips" och "Boktips" (kommentera gärna med dina tips). Men kanske ännu viktigare är att också...⁣
⁣
• ...prata, diskutera och framför allt lyssna på kvinnor. En sak är säker, vi cis-män har överlägset sämst koll när det gäller jämställdhet och jämlikhet. Jag blir uppmärksammad, förstår och lär mig saker varje dag av bl a min fantastiska partner @uwmartinsdotter ❤️. Ibland greppar jag direkt och ibland är jag verklighetsfrämmande, trög och jävligt säker på att min killgissade uppfattning är den rätta - men till slut brukar jag fatta (...hoppas jag). ⁣
⁣
• ...prata, diskutera och lyssna på andra män på nya sätt. Ett starkt tips är att gå med i eller starta en lokal samtalsgrupp för män som arrangeras med stöd av föreningen @manforjamstalldhet, eller att arrangera killmiddagar enligt konceptet från @makeequal (se killmiddag.se).⁣
⁣
Framtiden är jämställd och jämlik - men det kommer inte ske av sig själv, vi gör det tillsammans! ❤️⁣
⁣
* = En cis-person är en person vars biologiska kön överensstämmer med dennes juridiska, sociala och upplevda kön.⁣
⁣
#jämställdhet #jämlikhet #normer #mansnormer #manlighet #maskulinitetsnormer #machokultur #feminist #feminism #sexism #skägg #tatuering
