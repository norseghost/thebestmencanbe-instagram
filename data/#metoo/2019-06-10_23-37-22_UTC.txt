🍉هر سال تابستان .. یک کارتون جدید هالیوودی بروی پرده می آید .. کارتونی جذاب و پرمعنا .. که قهرمان داستانش یک دختر جوان یا نوجوان است .. این موضوع را من سه سال پیش  متوجه شدم .. وقتی که با دخترم کارتون frozen رو دیدیم .. کارتونی که آخرش ازدواج نبود !!!
و سال قبل کارتون brave ..
وسال قبل کارتون هیولا در پاریس ..
زمانی که متوجه این موضوع شدم بیاد آوردم که سالهاست که اینطور است .. از سیندرلا گرفته تا دیو و دلبر و الی آخر .. چرا ؟؟
اول با خودم فکر کردم شاید این یک نقشه استعمار گرانه است !!! باور کنید به این موضوع فکر کردم .. اما بعد متوجه شدم که بزرگترین نمایش و فروش این کارتونها در خود امریکاست .. پس ربطی به استعمار فرهنگی جهان سوم ندارد !!! بالاخره به این نتیجه رسیدم که شاید آنها به این نتیجه رسیده اند که زنهای قوی ، نرمال و با اعتماد بنفس ، تضمین یک جامعه سالم ، نرمال و پیشرو است .. و اگر زنها تحقیر شوند ،کار آن جامعه ساخته است .
چند ماه بعد نوشته ای از خانم تهمینه میلانی دیدم که اعتراض کرده بود به جوکهایی که راجع به شعور خانمها ، رانندگی آنها و قدرت تجزیه و تحلیلشان ساخته می شود و همین مدضوعی که من بهش فکر می کردم را با تاکید عنوان کرده بود .
در کارتونهای هالیوودی ، یک دختر جوان، نوجوان یا کودک ، یک رسم بزرگ را تغییر می دهد ..
یک سنت بزرگ رو می شکند (brave ) 
مانع یک جنگ می شود(پوکاهانتس)
کشورش را در یک جنگ به پیروزی می رساند (مولان )
و الی آخر .. کارتونی رو امسال دیدم بنام outside home ،دختری سیاهپوست و مهاجر، با نمره ی هندسه بیست ، که کره زمین رو نجات می دهد ......
جامعه ای که زنها محترم و گرامی نگه داشته شوند نجات پیدا می کند .. نه فقط بخاطر نسلی که این دختران در آینده تربیت می کنند .. بلکه بخاطر اثر غیرقابل انکاری که این زنان بر روی مردانشان می گذارند.
و جامعه ای که زن مجرد ، ترشیده است یا مطلقه ... و زن متاهل ضعیقه است و ...در بهترین حالت .. رانندگی اش ، هوش ریاضی یا کامپیوترش کم و خنده دار است، تکلیف آینده اش چه خواهد شد ؟ به مردها به غلط تلقین شده که هر چه زنها بیشتر تحقیر شوند مردها خوشبخت تر و مقتدرترند .... اما این بازی اندوهبار .. بازیست که هم زنان در آن بازنده اند هم مردان .. و از همه مهمتر جامعه و آینده ی  آن .. و برنده ؟ عقب ماندگی جامعه .. زنانیکه پر از تحقیرند و مردانیکه پر از تحقیرند .. برای ایران فردایی را آرزو میکنم که همه محترم و بزرگ شمرده شوند.. چه زن .. چه مرد
#brave#woman#girl#metoo
#walt_disney
