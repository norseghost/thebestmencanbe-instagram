Vi har arbetat med att ta fram ett ramverk för Europaparlamentet som gör det möjligt att agera i varje fall och samtidigt opinionsbilda kontinuerligt för dödsstraffets avskaffande.
Vi har lyckats få till en betydligt mer feministisk utrikespolitik för hela EU. Vi fick igenom flera av våra viktiga ändringsförslag när Europaparlamentet 2015 antog en gemensam utrikespolitik. Bland annat drev vi igenom att säkerhetspolitiken alltid ska ha genusperspektiv och mänskliga rättigheter som utgångspunkt.
Vi har deltagit i arbetet med att uppdatera Europaparlamentets arbetsordning. Enligt de nya reglerna, som trädde i kraft den 1 januari 2017, kan Europaparlamentariker som uttrycker sig på ett förolämpande, rasistiskt eller främlingsfientligt sätt i sitt arbete bland annat få ekonomiska sanktioner.
Vi är initiativtagare till den årliga romaveckan i Europaparlamentet. Det är ett tillfälle för experter, aktivister och politiker från Europa att utbyta idéer och utveckla strategier för att bekämpa antiziganism, den specifika typen av rasism som riktas mot romer.
Vi stödjer helhjärtat och öppet MeToo EP-uppropet som har lanserats av de anställda i Europaparlamentet – #Metoo är Fi-politik.
Vi har öppnat upp Europaparlamentet till alla olika grupper i vårt samhälle genom att organisera events. Dessa har genomförts med bland annat intersektionella feminister, människorättsaktivister, funktionshindrade kvinnor, HBTQ-aktivister samt romer som ber om hjälp på gator i Sverige. Vi har sett till att dessa människor kan göra sina röster hörda i maktens korridorer.
Vi har sett till att den socialdemokratiska gruppen i EUparlamentet fick sin första HBTQ-strategi. #figullspång #feministisktinitiativ #gullspångskommun
