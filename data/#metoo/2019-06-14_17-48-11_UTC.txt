*‚Seniorské MeToo.‘ Dokument Obchod s důvěrou popisuje manipulaci lidí přes call centra*
„Šmejdy jsme považovali za dávno vyřešený problém. Jenže stále víc lidí kolem nás, a vůbec ne důchodců, najednou padá do pasti jejich virtuální podoby, která je skrytá za každým druhým e-mailem a telefonátem,“ popisuje režisérka televizního dokumentu Obchod s důvěrou Šárka Maixnerová pro iRozhlas.cz. Snímek prostřednictvím skryté kamery a odborníků ukazuje, jak funguje manipulace novodobých podvodných prodejců a jejich obchod s 'emoční bolestí'. „Navíc tu zůstaly oběti po jejich původní – takzvané kastrolové – podobě. Nikdy se nedobraly satisfakce. Není totiž jak. A o tom není nikde ani slovo,“ dodává režisérka.
Infiltrátorka a herečka Ivana Lokajová se v rámci natáčení nechá zaměstnat v call centru. Odtud po telefonu prodává doplněk stravy na klouby s názvem Kloubex, k němuž lidé dostanou zdarma pobyt v lázních, který ve výsledku vůbec zdarma není. „Je mi z toho zle. Jsem z toho unavená, otrávená, nemám ze sebe dobrý pocit. Šlo mi to, byla jsem vyhlášená nejlepší pracovnicí dne. Vydělala jsem víc než 20 tisíc a zjistila jsem, jak je strašně jednoduché lidem něco vnutit. Stačí, když řeknete, že k tomu dostanou něco zadarmo,“ říká Lokajová.
Dokument, který vysílá Česká televize, ukazuje i na další formy novodobého „šmejdského“ podnikání, jako je například prodej předražených a nefunkčních vstupenek na kulturní akce nebo návrat předváděcích akcí pro seniory. Celý článek najdete na iRozhlas.cz.

#hatefree #hatefreeculture #irozhlascz #seniori #metoo #smejdi #podnikani #obchod #ceskatelevize #infiltrace #dokument #manipulace #podvod #zdarma #skrytakamera #prodej #telemarkering
