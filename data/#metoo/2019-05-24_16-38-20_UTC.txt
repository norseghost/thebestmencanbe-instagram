Vi kampanjar vid Flemingsberg centrum/Huddinge sjukhus. Förtidsröstningen är öppen inne på sjukhuset. Vi gröna är ett feministiskt parti och har varit det sedan vi startade för snart 40 år sedan. När det pågår ett krig mot kvinnors kroppar, demokratiska grundprinciper och mänskliga rättigheter står vi inte bredvid och tittar på. Vi tar fajten mot klimatförnekare, antifeminister och rasister.  Alice Bah Kuhnke kräver en #metoo lag i hela EU: ”I en demokratisk gemenskap som bygger på fundamentala värderingar om allas lika värde och rätt måste kvinnor, oavsett var i unionen de befinner sig, känna sig trygga att gå till jobbet, gå till skolan eller vara aktiva i politiken utan rädsla för att bli våldtagna, trakasserade eller särbehandlade. Ingen kvinna ska behöva skriva #metoo.” Hopp istället för hat!
