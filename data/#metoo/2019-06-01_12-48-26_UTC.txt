L’amministrazione Trump, non è una novità, è decisamente e comprensibilmente impopolare e l’industria cinematografica e gli stessi attori non sono certo stati silenti o inerti dinnanzi alle varie ingiustizie socialiperpetrate nel corso degli anni. Hanno anzi condotto diverse battaglie mettendoci la faccia, manifestando e diffondendo sui social campagne di protesta e sensibilizzazione. Il Governo centrale ha diffuso una generale tendenza conservatrice che alcuni stati notoriamente e storicamente conservatori hanno cavalcato conducendo campagne in favore di leggi anti-aborto, anti-divorzio e avverso le unioni civili e i diritti LGTB. Portando dunque indietro le lancette evolutive di anni ed anni, in barba alle lotte per i diritti civili e ormai al semplice buonsenso.Il tutto ha avuto inizio con un progetto di legge anti-aborto presentato in Georgia e a cui l’attrice Alyssa Milano ha risposto con un’iniziativa nota come “sciopero del sesso“. Ha dichiarato: ‘I nostri diritti riproduttivi sono stati cancellati. Finché le donne non avranno il controllo sui loro corpi non possiamo rischiare la gravidanza‘.La legge chiamata Heartbeat Bill, che vieta l’aborto dal momento in cui è possibile sentire il battito cardiaco del feto (sei settimane), è stata però approvata in Georgia e, solo pochi giorni fa in Louisiana con 79 voti a favore e solo 23 contrari. Ancor più sconvolgente del contenuto della legge in sé, è che essa preveda l’ergastolo per i medici trasgressori e non consenta alcun tipo di deroga in caso di stupro e incesto, tristi e drammatiche vicende che purtroppo sono molto più frequenti di quanto si pensi. Prima degli stati citati, hanno approvato la legge anche Kentucky, Mississippi e Ohio. L’Alabama ha proprio esagerato, vietando l’aborto del tutto.La speranza è ricorrere contro le leggi anti-aborto fino a giungere alla pronuncia della Corte Suprema, dove però la maggioranza dei giudici è conservatrice.
Più di 90.000 persone lavorano per l’industria cinematografica in Georgia e, a quanto pare Netflix attuerà la minaccia di abbandonare gli studios dello stato in questione, seguito a ruota da HBO, Sony, Disney, AMC, Universal Pictures.
