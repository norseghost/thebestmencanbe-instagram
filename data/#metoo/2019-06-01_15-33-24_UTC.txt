Nel 2017 arriva il primo capitolo di una trilogia sul destino(il significato di Mektoub in arabo): Mektoub My Love – Canto Uno, presentato alla Mostra del Cinema di Venezia. Il secondo capitolo, Mektoub My Love – Intermezzo, in concorso a Cannes quest’anno, riprende da dove il primo film si era interrotto, con Amìn che fotografa il bellissimo corpo di Charlotte. Girato quasi totalmente all’interno di una discoteca, con interminabili piani sequenza nei quali lo spettatore (almeno quello più paziente, il montaggio presentato dura 3 ore e mezzo) viene introdotto nell’incessante movimento dei corpi, soprattutto femminili, sui cui il regista si sofferma. Amìn ancora una volta vive l’esperienza con una sensazione di straniamento, seguito da una telecamera eccezionalmente mobile. Sotto la superficie si coglie la nostalgia per l’estate che sta per finire. L’indignazionedegli spettatori, abbandonano la salamonta a causa di una scena di cunnilingus, della durata di quasi 15 minuti, consumata in uno dei bagni della discoteca. Alla fine della proiezione piovono i fischi dalla platea.La giovane attrice Ophelìe Bau lascia la sala e la sua successiva assenza alla conferenza stampa, maldestramente coperta dalla produzione, adducendo imprecisati impegni lavorativi per giustificarla, non ha fatto che alimentare lo sdegno dei presenti, soprattutto quando il regista ha ammesso di aver terminato il montaggio in fretta, senza avvertire l’attrice di ciò che si sarebbe visto sullo schermo. Kechiche si scusa, ma difende il proprio film:“La cosa più importante per me, e voglio sottolinearlo subito, è che il mio obiettivo era celebrare la vita, l’amore, il desiderio, il respiro, la musica e il corpo. Volevo sperimentare un’esperienza cinematografica il più libera possibile”.Secondo Le Figaro, però il regista ha insistito a tutti i costi per avere una scena di sesso non simulato, nonostante gli attori fossero contrari. Il quotidiano francese sostiene che essi si siano lasciati convincere a causa delle forti pressioni subite e dell’uso abbondante di alcool sul set.
