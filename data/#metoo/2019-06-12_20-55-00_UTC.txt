@hellenicdailynews Ο Μάικλ Ντάγκλας για το κίνημα #MeToo. Ο ηθοποιός, Μάικ Ντάγκλας υποστήριξε για μία ακόμη φορά το κίνημα κατά της σεξουαλικής παρενόχλησης και επίθεσης #MeToo.

Κατά τη διάρκεια συζήτησης με τον συνάδελφό του, Ντάνι ΝτεΒίτο στο συνέδριο «Produced By Conference» στο Λος Άντζελες, ο ηθοποιός Μάικλ Ντάγκλας δήλωσε ότι το κίνημα έχει επιφέρει σημαντικές αλλαγές στο Χόλιγουντ. «Το κίνημα #Me Too ήταν εκπληκτικό, καθώς έφερε στη βιομηχανία μας περισσότερες γυναίκες από ποτέ» τόνισε ο Μάικλ Ντάγκλας.
«Νομίζω ότι ήρθε ο καιρός να είμαστε ευγενικοί μεταξύ μας. Γνωρίζουμε ότι υπήρξαν κάποια λάθη από πολλούς ανθρώπους ή κάποιους ανθρώπους, αλλά δεν νομίζω ότι είναι ένας μεγάλος πληθυσμός. Νιώθω ότι είναι σημαντικό να θυμόμαστε ότι αγαπάμε όλοι αυτή τη διαδικασία και ότι είμαστε ευγενικοί μεταξύ μας».
Τον Ιανουάριο του 2018, ο Ντάγκλας κατηγορήθηκε για σεξουαλική παρενόχληση από τη συγγραφέα και δημοσιογράφο, Σούζαν Μπρόντι, η οποία υπήρξε συνεργάτης του τη δεκαετία του ‘80.#hellenicdailynews #michaeldouglas #metoo #producedbyconference
