Oggi vorrei parlarvi della prima volta in cui sono stata vittima di una molestia. Avevo 14 anni, ero appena uscita da scuola e stavo aspettando l’autobus per tornare a casa, quando un uomo, sulla quarantina, mi si è avvicinato e ha iniziato a tempestarmi di domande e farmi complimenti. Ero imbarazzatissima e sentivo un certo disagio, pensavo volesse fare solo due chiacchiere e che per fortuna non eravamo soli. Arrivato il suo bus, mi dice che avrebbe aspettato con me il mio. Ero terrorizzata. Per fortuna riuscii a convincerlo ad andarsene. Questa esperienza mi ha spaventata per mesi, avevo paura a prendere i mezzi, non volevo mai stare sola e quando lo incontravo era un’agonia: mi fissava, mi chiamava, era davvero angosciante. Perché raccontarvi questa storia? Perché in realtà le donne, fin da bambine, ricevono almeno una molestia nella vita. Si care e cari, sono molestie anche quelle che non finiscono in stupri o in botte. Sono molestie quelle che creano disagio, ansia e paura. Noi donne dobbiamo sopportare quotidianamente apprezzamenti di ogni genere, toccatine “accidentali”, insulti e commenti sessisti. Il nostro corpo viene guardato come carne fresca pronta per essere mangiata quando mostriamo un minimo di troppo. Ovviamente, non è TROPPO, lo vedete voi maschietti questo TROPPO. Se indossiamo un top o una gonna o un pantaloncino, se al mare sfoggiamo il nostro bikini attillatissimo, veniamo guardate, mangiate con gli occhi, additate, schernite. L’avete mai provato l’imbarazzo e il desiderio di essere invisibili quando passate davanti una schiera di uomini che vi guardano come se non avessero mai visto una donna in vita propria? Vi è mai capitato di essere considerati facili solo perché avete un bel corpo e non ci vedete nulla di male nell’apprezzarlo sfoggiando i vestiti che più vi piacciono? Perché se solo sentiste un terzo del disagio che proviamo noi donne ogni giorno, la smettereste immediatamente. -Licht
#metoo #metoomovement •
(ovviamente questo post NON si riferisce a TUTTO il genere maschile, sia chiaro, ho voluto solo raccontare dalla mia prospettiva).
