ء
زنگ موبایل شما نماینده‌ی شخصیت، سن و سال، فرهنگ، روحیات و اعتقادات شماست.📱
‌
مثلاً شاید عجیب نباشه که زنگ موبایل یه بچه حزب‌اللهی نوای "سِن سِن" یکی از مداحهای سبک "اینسترومِنتال راکِ مذهبی" باشه. ولی اگه همین جوونِ مذهبی برای زنگ موبایلش یه آهنگ از سلطانِ شش و هشت، یعنی "شهرام شب‌پره" رو انتخاب کرده باشه، آدم شک می‌کنه که یا از آرمانهای انقلاب فاصله گرفته، یا دچار نِسیان شده.🤔
‌
یا مثلاً مادر من، که تا چند روز دیگه هفتادو فوت می‌کنه، آهنگِ "امیر تتلو" رو نمیذاره رینگ‌تونش.⁦🤦‍♂️⁩
‌
یا مثلاً باورنکردنیه که یه نفر موبایل اَپِل داشته باشه، ولی زنگ گوشیش رینگ‌تونِ اصلی اَپِل نباشه. بالاخره بنده خدا کلی پول داده. باید از همه‌ی پتانسیل‌ها برای فرو کردن ماسماسک لاکچری‌ش تو چشم خلق‌الله استفاده کنه دیگه.😏
‌
شاید باورتون نشه، ولی سطح صدای گوشی شما هم، توی تصویری که از خودتون به جا میذارید مؤثره.
‌
توصیه‌ی اکید می‌کنم که اگه آهنگِ "تُرنج" محسن نامجو زنگ موبایلتونه، صدای گوشی‌تون رو تا حد ممکن کم کنید. می‌تونم هزار تا دلیل پزشکی بیارم که چرا صدای بلندِ نامجو خطرناکه. ولی به همین بسنده می‌کنم که: پرده‌ی گوش اطرافیانتون، حلقوم خودِ نامجو و از همه مهمتر لایه‌ی اوزون ممکنه پاره بشه. (حالا شاید بگید لایه‌ی اوزون که همی‌الانم پاره هست. در پاسخ باید بگم: خُب پاره‌تر میشه.)🙄
‌
گاهی لازمه حتی گوشیتون رو سایلنت نگه دارید.
‌
مثلاً دوست‌دخترِ سابق من "نوشین"، هر وقت که با هم قرار داشتیم موبایلش رو سایلنت می‌کرد.
یک بار ازش پرسیدم: چرا موبایلت رو سایلنت کردی؟
یه لبخند ملیح زد و گفت: هانی نمی‌خوام کسی دیستِربِ دِیتِمون بشه.
به‌جز "هانی" که دیگه معنیشو می‌دونستم، بقیه‌ی جمله رو نفهمیدم، ولی از لبخندش استنباط کردم که هرچی هست به نفع خودمه.😊
نوشین حتی اونقد فهمیده بود که چند باری صفحه موبایلش روشن شد و من دیدم که روش نوشته "حامدی". معلوم بود اونقدر با این دوستش رودربایستی داره که اسمش رو به فامیلی سِیو کرده. با این حال انقد منو دوست داشت و انقد آداب‌دون بود که هر وقت با هم قرار داشتیم حتی جواب "حامدی" رو هم نمی‌داد.😊
‌
پ.ن: کیای زندگیتو منشن می‌کنی؟🤔
