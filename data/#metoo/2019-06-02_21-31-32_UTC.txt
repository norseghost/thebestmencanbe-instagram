”Det som har varit är över nu. Det som har skadat mig kan inte längre göra mig illa. Jag klättrar upp och ner för stegen. Klättrar över det som har plågat och begränsat mig. Jag tar mig över eltrådarna som styrt mitt liv under så många år. Jag tar mig över till andra sidan där ett nytt kapitel börjar. Andra sidan där kampen är över. Jag behöver inte fly mer, det finns inget att kontrollera. På andra sidan startar jag en ny tillvaro där jag bara kan få vara den jag är. Den jag alltid har varit längst där inne bakom försvarsmekanismer och gamla sanningar. Jag får känna och reagera precis som jag gör. Jag bär min ryggsäck utan att skämmas.” (-Evalill 180324) En bild och text som skapades för över ett år sen, som blev en tavla som fått vara med på två fotoutställningar. Då kunde jag inte berätta vad den bottnade i, men eftersom jag blottat min mörkaste skamfyllda hemlighet på bloggen vågar jag nu säga att den är en del i en bearbetningsprocess som blossat upp ännu en gång, att läka såret från ett övergrepp. Att våga berätta hjälper mig släppa på skammen som inte är min att bära, som har infekterat mitt inre under så många år. Mer om min resa på bloggen -www.allowedtofeel.se
#detärövernu #bearbetning #inreprocess #inresår #släpptaget #vågaberätta #metoo #allavi #släppskammen #kamp #varadenjagär #övergrepp #gåvidare #läka #låtdetkännas #ettstegitaget #stege #sol #hopp #ljusareframtid #smärta #blogg #hemlighet #mörker #ljus
