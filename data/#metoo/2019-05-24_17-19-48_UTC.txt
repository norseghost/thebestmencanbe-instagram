כשהייתי בערך בת 16 יצאתי עם חברים לאיזה בר ושתינו. 
לא זוכרת כמה שתיתי אבל כנראה שלא מעט.. אחר כך חבר של אחד החברים הציע שנמשיך אליו הביתה. זה היה נחמד אז זרמנו איתו. 
הגענו אליו הביתה. אני לא זוכרת המון אבל כן זוכרת שנהנתי בתחילת הערב.
באיזשהו שלב הבחור שגר באותו בית הציע לי לעשן איתו סיגריה בחוץ. 
הסכמתי. 
כי למה לא? 
הוא היה בחור נחמד בסך הכל. 
והוא היה גדול. 
ועם רשיון נהיגה. 
בלי מלווה.
נכון שמגניב?
אז יצאנו החוצה. 
והוא נעל את הדלת מבחוץ.
וניסה לנשק אותי.
ואני לא רציתי ודחיתי אותו.
והוא צחק כי זה מצחיק כי לא יכולתי להכנס פנימה.
אני לא זוכרת הכל מאותו הערב, אולי נתתי לו להרגיש שמה שהוא עשה זה בסדר, אבל אני כן זוכרת שהרגשתי מבועתת. 
צעקתי לחברה שהייתה בתוך הבית ובמזל היא פתחה מבפנים במהירות שיא.
מה היה קורה אם היא לא הייתה פותחת? 
כנראה שכלום. 
כנראה שהוא בדרך כלל בחור ממש בסדר.
אבל אולי מה שהוא עשה לא היה לגמרי כלום.

אני כותבת את זה עכשיו כי בטיימינג נהדר היום ראיתי את הבחור הזה אחרי שלא ראיתי אותו מאז אותו לילה. 
הוא נראה אחלה בחור והוא בטח בכלל לא זוכר את אותו הלילה. 
אבל אני כן זוכרת. 
כי פחדתי נורא. 
ואני רוצה שהעולם יידע שפחדתי.

והתמונה זה כי ככה נראתי באותה תקופה וזה הרגיש לי מתאים.
.
.
.
.
.
.
.
#חשופה #metoo
