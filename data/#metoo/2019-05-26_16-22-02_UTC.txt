.
با هفت زن که سال‌ها پیش از شکل‌گیری جنبش می تو با آزار جنسی مبارزه کردند آشنا شوید
.
برگردان: آتنا شهبازی

داستان آزار و اذیت جنسی زنان اخیرا بارها و بارها در صدر اخبار قرار گرفته است؛ از اتهامات علیه هاروی واینستاین گرفته تا جنبش #MeToo که در سرتاسر شبکه‌های اجتماعی برای آگاهی از تجربیات تجاوز و آزار و اذیت زنان به راه افتاده است. در واقع همه زنانی که از تجربیات خود در دادگاه یا هرجای دیگری مانند توییتر صحبت کردند به زنانی که در طول تاریخ با آزار و اذیت جنسی به ویژه در محل کار مبارزه کرده بودند، پیوستند تا آگاهی‌ مردم را در این زمینه افزایش دهند. از هر منظر که بنگریم که این یک مبارزه نوین نیست. بلکه تنها با ابزار مدرن‌تر درآمیخته شده است. البته باید گفت کاملا تاسف‌بار است که ما هنوز درگیر این مبارزه هستیم.
در طی سال‌های اخیر قوانینی برای مقابله با آزار و اذیت جنسی وضع شده اما قانونگذاری در این حوزه سابقه‌ای بسیار طولانی دارد. رم باستان قوانین صریحی در این راستا وضع کرد. بر اساس این قوانین هیچ‌کس اجازه نزدیک شدن، ربودن و تعقیب فردی به ویژه زنان را نداشت. اگر این کار برخلاف اخلاق حسنه بود. البته این قانون فقط برای زنان طبقات بالا جامعه اجرا می‌شد. اما حفاظت از زنان در برابر آزار و اذیت جنسی به ویژه در محل کار عموما با قواعدی ناکارآمد یا حتی توهین‌آمیز همراه بود. جالب اینجاست که در قوانین اولیه ایرلند، جریمه‌های ناشی از تجاوز جنسی به یک زن و آزار واذیت او به پدر، شوهر و یا پسرش پرداخته می‌شد نه خودش. این تنها بخش کوچکی از مشکل است. این هفت حکایت مبارزه علیه آزار و اذیت جنسی در طول تاریخ نشان‌دهنده دو واقعیت است: چقدر این ماجرا طولانی است و چقدر تغییر قوانین جزئی!
النا د هاست‌ویت
در دوران قرون وسطی در اروپا مشاغل زنان در مقایسه با مردان بسیار محدود بود و بیشتر شامل استخدام‌ خانگی می‌شد. این حوزه‌ای بود که زنی مانند النا آزار و اذیت در آن را از سوی یک کارفرما علنی کرد. النا برای یک تولیدکننده ظروف نقره‌ای  کار می‌کرد. این شخص از ویلیام د رامکیل شکایت کرد و مدعی شد که النا بدون هیچ دلیلی کار کردن با او را متوقف کرده و برای رامکیل  کار می‌کند. النا در دفاع از خودش گفت که با وجود آنکه تولیدکننده ظروف نقره‌ای مرد متاهلی بوده، تلاش کرده تا به او نزدیک شود و برخلاف میلیش با او رابطه جنسی برقرار کند. النا هم کاسه صبرش لبریز می‌شود و به سراغ رامکیل می‌رود تا برایش کار کند. (ادامه متن را در لینک درج‌ شده در بالای صفحه بخوانید)
