Den svenska sommaren kunde inte ha börjat stökigare. Vi står inför en frontalkrock mellan värmeböljan och den årliga HBO-sommarfrossan - med säsongspremiärerna av Handmaid’s Tale och Big Little Lies som huvudattraktioner. Netflix – med de största spenderarbyxorna – fyller kontinuerligt på sin enorma innehålls-bassäng med nytt (och gammalt) vatten, men när det kommer till premiuminnehåll är HBO svårslaget. Det är till deras innehåll man stänger av telefonen och släcker lamporna. Ett bra bevis på det är Vultures sammanställning över tidernas bästa HBO-produktioner. Fantastisk läsning för de riktiga tv-konnässörerna. Jag håller verkligen med om ettan (Sopranos), trean (The Wire) och sjuan (Curb Your Enthusiasm), och saknar egentligen bara en serie: Pamela Adlons mästerverk Better Things som går från klarhet till klarhet - trots (eller tack vare?) att medskaparen Louis C.K. petades från årets säsong efter skandalen som briserade i samband med #metoo. Obs! Brasklapp för att Better Things inte kvalificerar sig för listan pga att den ursprungligen är en FX-produktion.
#betterthings #hbo #netflix #biglittlelies #fx #handmaidstale
