نازانیت چۆن خۆشت بوێت، 
نازانیت چۆن 
عاشقی بیت، 
نازانیت چۆن بیری بکەیت، 
لەم وڵاتەی من،
هیچ کەرەستەیەکی 
خۆشویستنی 
ئەوتۆ بوونی نییە،
تا بیسەلمێنیت 
ئەوت چەند خۆشدەوێ .. سکەی شەمەنەفەری لێ نییە 
تا لە وێستگەیەک 
چاوەڕێی بکەی .. تا لە فارگۆنی قیتارێک
بە تاسەوە 
سەیری چاوەکانی بکەیت ..
کەناری دەریای لێ نییە 
تا بە پەنجەکانت 
ناوی ئەو 
لەسەر لمی دەریا بنووسیت، 
لێرە باڵۆنی لێ نییە 
تا بەسەر کۆڵانەکەی 
ماڵی ئەواندا بفڕێ و
لە ئاسمانەوە،
سێبەرەکەی بەسەر شۆستەی 
شەقامێکەوە ببینیت ..
پۆستە و گەیاندنی لێ نییە، 
یەکێک 
لە قەمیسەکانی خۆتی 
بۆ بنێریت ..
خلیسکانێی 
سەر بەفری لێ نییە، 
لە دامێنی چیایەک
بە دوو دەستکێشی گەرمەوە 
چاوەڕێی بکەیت .
لێڕە تەنها 
فرمێسک شک دەبەیت، 
تا بی بسەلمێنیت
چەندت ئەو خۆش دەوێ ..
لێرە تەنها 
فرمێسک شک دەبەیت،
شکۆی خۆتی 
تێدا بشکێنی و 
لە جێیەکی قەرەباڵغی شار، 
لە کافێیەک، 
لە نزیکی دەرمانخانەیەک 
وەک منداڵ لە بەردەمیدا 
بدەیت
 لە 
پڕمەی 
گریان ..!! .
.
.

1.6.19
#tina 
#tina #kurd #kurdistan #hawler #slemani #duhok #soran #kirkuk #halabja #awatxwaz #mrov #gayshtn #kurd #tina #all #metoo #soran
