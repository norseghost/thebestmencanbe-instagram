Den allmänna rösträtten fyller 100 år. Jag är evigt tacksam för alla kvinnor som genom historien gått längst fram i ledet, skrikit, gapat & aldrig någonsin vikt sig en enda millimeter. Det har banat väg för mig & alla andra kvinnor de senaste 100 åren. Jag är tacksam för att jag som kvinna fått gå i skolan, gå på fotboll, ha på mig vilka kläder jag vill, gå ut när jag vill, köra bil & jobba. Jag är tacksam för styrkan hos mig & många andra före, under & efter #metoo. Men vet ni vad? Kampen är inte slut än. Den har bara börjat. Jag hoppas att kampen får fortsätta imorgon när vi vaknar & i 100 tals år framöver tills vi når målet om jämställdhet. Min värsta mardröm & största oro är att jag imorgon ska vakna i ett Sverige där allt som vi kvinnor kämpat för i över 100 år är förlorat. Min värsta mardröm & största oro är att vakna i ett Sverige där vi från en dag till en annan bytt solidaritet, empati, jämlikhet, öppenhet & medmänsklighet mot kvinnofientlighet, homofobi & rasism. En annan av mina värsta mardrömmar är att forskarna säger att vi bara har 11 år på oss att rädda klimatet. E L V A  Å R. Vi har vetat om klimatkrisen i 30 år men inte gjort någonting för att vända trenden. Det är allvar nu. På söndag är det val till Europaparlamentet. Det viktigaste valet i modern tid. Och vet ni vad, skolstrejken i Kungsträdgården idag gav mig hopp mitt i allt det mörka. Jag är stolt över att leva i en tid när ungdomar i hela världen väljer att ställa sig på rätt sida av historien. Och vet ni? Jag längtar tills ni har rösträtt. Jag vill inte vara en vuxen som klappar er på axeln & berömmer er kamp. Jag vill vara en vuxen att räkna med. På söndag är vi vuxna alla jämlika. 
En människa - En röst. 
Rösta rösta rösta. 
Rösta för klimatet & medmänsklighet. #val2019 #detviktigastevalet #dinröst #medmänsklighet #fridaysforfuturesweden #mollysanden #förebild
