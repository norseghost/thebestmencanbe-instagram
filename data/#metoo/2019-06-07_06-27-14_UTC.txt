มีการเผยแพร่ภาพที่สาว "แอมเบอร์ เฮิร์ด" เคยพาดาราหนุ่มคนดัง "เจมส์ ฟรังโก" เข้าไปในบ้านของ "จอห์นนี เดปป์" ระหว่างที่ทั้ง 2 ยังแต่งงานกันอยู่
.
ตามข้อมูลภาพ และคลิปดังกล่าวถ่ายเอาไว้เมื่อวันที่ 22 พ.ค. 2016 ซึ่งเป็นเพียงวันเดียว หลังจากที่ แอมเบอร์ เฮิร์ด อ้างว่าเธอถูก จอห์นนี เดปป์ ทำร้ายร่างกาย ด้วยการใช้โทรศัพท์มือถือปาใส่หน้า แต่มีคนสังเกตเห็นว่าในภาพล่าสุด เฮิร์ด ดูจะไม่ได้แสดงว่าเธอมีปัญหา, ไม่เห็นรอยช้ำ หรือเพิ่งถูกทำร้ายร่างกายมาเลย นอกจากนั้นเธอยังดูยิ้มแย้ม และแสดงความสนิทสนมกับ เจมส์ ฟรังโก มากเป็นพิเศษด้วย
.
ในคลิป แอมเบอร์ เฮิร์ด สวมเสื้อโค้ทยาว และไม่ได้ใส่รองเท้า นอกจากนั้นสถานที่ดังกล่าวยังเป็นบ้านของ จอห์นนี เดปป์ ที่เธอเข้าไปอาศัยระหว่างที่ทั้งสองใช้ชีวิตอยู่ด้วยกัน โดยในอีก 1 วันต่อมาคือ 23 พ.ค. 2016 เฮิร์ด จึงได้ตัดสินใจยื่นฟ้องหย่าจาก จอห์นนี เดปป์
.
ก่อนหน้านี้ในการต่อสู้ทางชั้นศาล ได้มีการเปิดเผยข้อมูลว่า เดปป์ ได้แสดงความไม่พอใจอย่างรุนแรงที่ เฮิร์ด ไปถ่ายทำฉากโรแมนติกในหนังกับ เจมส์ ฟรังโก จนทั้งคู่มีปากเสียงกันเกี่ยวกับเรื่องนี้อย่างรุนแรง ซึ่ง เฮิร์ด ก็ยืนยันว่าเธอกับ เจมส์ ฟรังโก ไม่ได้มีความสัมพันธ์อะไรกับลึกซึ้งอย่างที่อดีตสามีกล่าวหา และเป็นเพียงเพื่อนร่วมงานเท่านั้น นอกจากนั้นก็ยังบอกว่า จอห์นนี เดปป์ แสดงความหึงหวงเกินขีดจำกัด เพราะฤทธิ์ของสุรา ที่ทำให้เขาแทบจะควบคุมตัวเองไม่อยู่
.
แอมเบอร์ เฮิร์ด กับ จอห์นนี เดปป์ แต่งงาน และใช้ชีวิตคู่ด้วยกันปีเศษ ก่อนจะแยกทางกันไป พร้อมกับมีการฟ้องร้องตามมามากมาย โดยฝ่าย เฮิร์ด อ้างว่าเธอถูกเขาทำร้าย ส่วน เดปป์ ที่ตอนแรกยอมจ่ายเงินเพื่อยอมความไปแล้ว ได้ตัดสินใจฟ้องศาลเพื่อปกป้องชื่อเสียงของตัวเองเมื่อต้นปีที่ผ่านมา พร้อมกล่าวหาว่า เฮิร์ด เป็นคนจอมปลอม ถึงขั้นที่พยายามใช้สีระบายเป็นรอยฟกช้ำ เพื่อปายสีเขา และสร้างเรื่องพยายามเป็นแกนนำในกระแส #MeToo ทั้งๆ ที่เธอต่างหาที่ทำร้ายเขามาตลอด
.
นอกจากประเด็นเกี่ยวกับ เจมส์ ฟรังโก แล้ว จอห์นนี เดปป์ ก็ยังกล่าวหาว่าอดีตภรรยาเคยส่อพฤติกรรมนอกใจ ด้วยการพามหาเศรษฐี อีลอน มัสต์ เข้ามาในบ้าน ซึ่งเป็นของ จอห์นนี เดปป์ เช่นเดียวกัน
.
#mgronline #แอมเบอร์เฮิร์ด #จอห์นนีเดปป์
