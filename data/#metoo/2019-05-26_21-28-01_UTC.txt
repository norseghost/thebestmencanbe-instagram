Jag har bara hört en version av det som hände, jag  vill inte förlora den sociala kretsen runt X, du var ju på samma middag som X i julas. Det är några av svaren vännen ger mig igår när jag frågar hur han tänkte när han lade till X som vän på FB. 
Under nån minut hann jag känna skuld för att jag förstör vännernas sociala liv, men den känslan gick över snabbt. Andras agerande säger mer om dem än om mig. Att de inte vill ta ställning eller tro på hur jag hade det får stå för dem, jag vet. Jag vet hur jag hade det. 
Är det så konstigt att kvinnor inte vågar berätta om våld och övergrepp i nära relationer om de ens gör det? För rädslan att inte bli trodd och skammen överskuggar det mesta. Det är så  lätt att ställas ute i kylan. Vi kvinnor måste fortsätta våga prata, och vi behöver våga lyssna på hur illa en del kvinnor far i sina relationer. Både kvinnor och män, och män måste våga ta ställning annars kommer ingen ändring ske. 
Alla har glömt, men inte jag...
#metoo #vågaprata #våldinärarelation #vågalyssna #kvinnofrågor #mänsvåldmotkvinnnor
