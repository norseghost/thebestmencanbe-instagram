Ebbene sì, ancora non è uscito A Rainy Day in New York, che già si parla di un nuovo film per il regista statunitense. Qualche mese fa ti avevamo parlato di un futuro progetto per Woody Allen. Ecco, adesso ne sappiamo di più.
Allen avrebbe deciso di girare una commedia romantica ambientata in Spagna. La pellicola, che per ora ha il titolo provvisorio di WASP2019, racconta la storia di una coppia di americani alSan Sebastian Festival. Durante questo periodo, però, la donna avrà unarelazione clandestina con un regista; il marito invece si innamoreràperdutamente di una donna spagnola. Per adesso non sappiamo altro per quanto riguarda la trama, ma conosciamo il cast. Gli attori e le attrici che prenderanno parte al film sono: il vincitore di due premi Oscar Christoph Waltz, Gina Gershon, Sergi Lopez (prese parte al film di Guillermo del Toro Il Labirinto del Fauno), Louis Gerrel, Elena Anaya e Wallace Shawn.
Il film sarà prodotto da Mediapro. Ricordiamo che l’ultimo film Woody Allen aveva avuto non pochi problemi per quanto riguarda la distribuzione. Il film, infatti, era stato bloccato da Amazon dopo l’attacco del movimento #MeToo nei confronti del regista americano. Il film sarà comunque distribuito in Italia da Luky Red e uscirà nelle nostre sale il 3 ottobre 2019. Non sappiamo per adesso le altre uscite.
Tornando alla nuova pellicola. Avremo più informazioni, foto e video, nel mese di luglio. Come ho detto, infatti, le riprese cominceranno in quel mese. Non sappiamo cosa aspettarci da WASP2019, ma la storia sembra interessante. Essendo una commedia romantica ci troveremo, sicuramente spesso, davanti a svariate scene di fraintendimenti esilaranti. Ma queste sono tutte supposizioni, potremo parlarne con certezza solo dopo aver, quantomeno, visto il primo trailer
