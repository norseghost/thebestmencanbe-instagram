สื่อสังคมออนไลน์ญี่ปุ่น ผุดกระแสไวรัลใหม่ #KuToo เพื่อผลักดันให้ยกเลิกกฎบังคับสตรีใส่ส้นสูงในที่ทำงาน และมีผู้ที่สนับสนุนแนวคิดดังกล่าวเป็นจำนวนมาก

ตอนนี้มีสตรีชาวญี่ปุ่นเกือบ 2 หมื่นคน ยื่นคำร้องต่อกระทรวงสาธารณสุขญี่ปุ่นเมื่อวันจันทร์ เรียกร้องให้ยกเลิกข้อบังคับของบริษัทที่ให้ผู้หญิงสวมรองเท้าส้นสูงในที่ทำงาน ซึ่งเป็นตัวอย่างของการเลือกปฏิบัติทางเพศ ตามมุมมองของยูมิ อิชิคาว่า นักแสดงและนักเขียนอิสระวัย 32 ปี ผู้ริเริ่มกระแส #KuToo ในญี่ปุ่น ด้วยความหวังให้เกิดการเปลี่ยนแปลงในสภาพแวดล้อมการทำงาน และสร้างความตระหนักรู้ถึงการเลือกปฏิบัติทางเพศในสังคมญี่ปุ่น

#KuToo นั้นเป็นการเล่นคำภาษาญี่ปุ่น kutsu ที่แปลว่ารองเท้า และ kutsuu ที่แปลว่าเจ็บปวด จึงแปลรวมๆในภาษาญี่ปุ่นได้ว่า “เพราะใส่ส้นสูงจึงเจ็บปวด” และไปพ้องกับ #MeToo การเคลื่อนไหวทางสังคมเมื่อไม่กี่ปีมานี้ ให้กล้าเปิดเผยเรื่องการถูกก่อกวนรังควานทางเพศในที่ทำงาน

#SanookNews #SanookWomen #ข่าววันนี้ #ข่าวต่างประเทศ #ญี่ปุ่น #Sanook
