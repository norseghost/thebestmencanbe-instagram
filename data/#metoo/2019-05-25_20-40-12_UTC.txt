Dirk De Wachter zit aan zijn met kranten en boeken bezaaide eettafel. Zijn huiskamer in Antwerpen is gedecoreerd met schilderijen, beelden en kunstzinnige snuisterijen. Hij komt, vertelt hij, uit een #liefdevol, katholiek gezin. “Mijn broer en ik ervoeren van mijn ouders, ooms en tantes onuitgesproken #liefde. Ik wist: ik mag er zijn, mijn bestaan is gewenst. Dat is belangrijker dan uitgesproken #getroost worden.” Het onuitgesproken gevoel van te mogen bestaan is in zichzelf al een #troost?
“Het komt vóór de troost. Ieder mens heeft een ‘grond om te zijn’ nodig die tegenslagen en lastigheden kan dragen. Door toeval van het lot of genade Gods heb ik die grond gekregen. Het is schandalig, maar ik heb zelf geen grote #tegenslagen gekend. Grote troost was niet nodig.” Wat is troost eigenlijk?
“Troost is er mogen zijn, ook als de dingen mislopen. De ander kan daarvoor #zorgen, bijvoorbeeld door je vast te pakken. Zoals ik u nu bij de handen pak. Dat is heel #essentieel. Hou vast. Houvast. Letterlijk.” Pakt u – in deze tijd van #MeToo – uw patiënten ook bij de hand?
“Daar ben ik terughoudend in. Maar stel dat iemand in diep verdriet zegt: ‘Mijn kind is #dood.’ Dat vind ik het ergste wat iemand kan overkomen. Zo iemand kan ik dan vastpakken. Ik pleit ervoor dat mensen elkaar meer #vastpakken. Ik zie u denken: wat zegt u nu? Ik juich de #MeToo- beweging toe, maar juist in deze tijd is het belangrijk dat we niet nog meer afstand van elkaar nemen. Het zou verschrikkelijk zijn als we anderen niet meer durven te benaderen.” Als ik mijn handen op die van een #verdrietige vrouwelijke collega leg, kan dat verkeerd overkomen.
“Ik mag hopen dat u dat wél doet. Natuurlijk! Waar zijn we anders mee bezig? Veel #MeToo-daders zijn niet #gehecht in hun jeugd. Ze hebben niet geleerd om goed om te gaan met lichamelijkheid en intimiteit, waardoor ze gefrustreerd doorschieten in een autoritair vastpakken, omdat ze niet respectvol, wederkerig en voorzichtig kunnen vastpakken. We moeten onze kinderen op schoot nemen en #seksualiteit benoemen als iets #liefdevols dat thuishoort in het #relationele en #intieme.” www.rouwenverliesmeppel.nl
