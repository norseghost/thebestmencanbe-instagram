Daar horen ze, opsluiten die kerels! 
Een leuk tafereeltje.
Toen ik een keer liet vallen in een meidenclubje dat ik geen #feminist ben, kwam dat me op opgetrokken wenkbrauwen te staan. Hallo, ik hoorde feminist te zijn. Ben ik dan niet voor gelijke rechten enzo? 
Ja jemig, tuurlijk wel. Maar ik heb gewoon niet zo veel met het apart zetten van #vrouwen als groep. Ik zal wel verwend zijn dat ik me werkelijk nog nooit gediscrimineerd, geïntimideerd of achtergesteld heb gevoeld als vrouw en alleen maar respectvolle partners heb gekend. En dat ik me heerlijk in balans voel qua mannelijke en vrouwelijke kant. Voor zover dat al echt bestaat.... Maar ik denk ook dat het niet helpt als ‘we’ ons afzonderen. Als we gelijke rechten willen, denk ik ook dat we gelijk moeten behandelen. Ik voel niet per se iets voor cursussen, groepen of clubjes met alleen vrouwen. Ik vind het prima als #mannen er ook bij zijn. En ik denk ook dat vrouwen wel degelijk voor een groot deel in de hand hebben hoe ze behandeld worden. Dat geldt namelijk voor alle mensen. En vrouwen zijn gewoon mensen. Als iemand mij niet goed behandelt, dan doe ik daar wat aan, vooral door ander gezelschap te kiezen. Hell, dat selecteer ik al van een miljoen meter afstand! ik realiseer me dat dat niet per se makkelijk is en een van mijn missies met mijn #coaching is dan ook dat mensen leren om grenzen te stellen en een magneet te worden voor gezelschap dat goed voor hen is. Stel je ‘s voor dat we dat allemaal zouden doen. Dan zouden alle onaardige mensen (ik zeg expres niet mannen) vanzelf niemand meer overhouden om te gebruiken, uit te buiten of rot tegen te doen. Power to yourself, dus! En ja dat betekent ook dat ik de volgens mij zeer ongeaccepteerde mening ben toegedaan dat vrouwen ook zelf door dat #glazenplafond heen kunnen, en dat veel vrouwen #parttime willen werken en dat er daardoor relatief minder vrouwen aan de top staan. Ok, old boys networks zullen er vast ook wel zijn. Maar wat kunnen we allemaal bereiken als we wel ons volle potentieel benutten en niet kijken naar wat er níet kan, en stoppen de vinger wijzen naar ‘de mannen’? Mannen zijn oké. Olé!! #feminisme #emancipatie
