Några veckor efter #deadlines publicering fick vi en inbjudan till Rosenbad. Vi skulle, tillsammans med andra initiativtagare till andra upprop, få träffa dåvarande jämställdhetsministern Åsa Regnér. Wow! Vi kom rakt in i Rosenbad! Förväntningarna på effekterna av mötet var höga. Men efter mötet var det tyst. 
Tre månader senare initierade flera av uppropen ett uppföljningsmöte med Åsa Regnér. Här överlämnades sju krav som de samlade metoo-grupperna hade på regeringen. 
En månad senare presenterade regeringen vårbudgeten och avsatte 120 miljoner för olika utbildningsinsatser inom skola, socialtjänst, polis och för arbetsgivare. Hur märks dessa pengar och satsningar av i dag? Inte mycket. /Johanna och Emma, initiativtagare

Syntolkning: Johanna sitter i möte i Rosenbad tillsammans med jämställdhetsministern och flera andra initiativtagare från olika upprop.
