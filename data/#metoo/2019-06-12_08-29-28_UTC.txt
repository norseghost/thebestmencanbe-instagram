Vi riporto parte di una lettera che è stata scritta un anno fa da un ragazzo a @bossyitaly. Mi ha veramente toccato, e siccome l'obiettivo di questo ragazzo era essere letto da più persone, mi sono sentita di riportarla, eccola qui! 🌈 "Mi sono stancato di questa vita. È un po’ triste doverlo dire a 17 anni, o anzi dirlo e basta, perché non è un vero e proprio dovere, però sono quelle le parole che vengono in mente quando mi guardo intorno.Eppure, a tentare di mettere i pensieri nero su bianco, sento addirittura di essere stupido e inutile, nel lamentarmi di problematiche che forse sono un nonnulla. Che sarà mai avere la coscienza di non poter trovare l’amore in questa città? Essere diverso, essere senza veri e propri riferimenti di associazioni e guide, essere senza amici “come me” con cui parlare di ciò che mi caratterizza e mi condanna, è tutto indicibilmente pesante e gravoso. Posso dire di sentire mie le parole di Foscolo: «Avverso al mondo, avverso a me gli eventi».È come se il corso della storia fosse un enorme tir che cammina ogni giorno sulla stessa vecchia strada battuta, e io l’asfalto crepato che sopporta il sole, la pioggia, le ruote e le suole di chi non mi vede. Bende sugli occhi sembrano coprire tutte le persone per cui, appunto, sono invisibile. Non si tratta di non essere fidanzato. Non si tratta di essere sfigato. Si tratta di questo: perché devo crescere e spostarmi per evitare che l’unico omosessuale dichiarato dalle mie parti con cui poter parlare sia a meno di 45 km da me? Perché chi nascerà come me, da queste parti, non solo sentirà pesare su di sé una taglia enorme per chi lo scova per primo solo per il gusto di insultarlo, ma sarà anche destinato all’isolamento? Alla sfiducia? Perché in questo posto non ricevo supporto? Perché mi devo sentire persino rifiutato?

Sinceramente grazie,
Un frocio di merda."🌈
________
#feminist #feminism #equality #love #gay #lgbt #women #girlpower #art #womenempowerment #memes #feminismo #lgbtq #meme #activist #feminista #metoo #blacklivesmatter #selflove #lesbian #equalrights #dankmemes #genderequality #activism #pride #loveislove #follow #empowerment #funny #bhfyp
