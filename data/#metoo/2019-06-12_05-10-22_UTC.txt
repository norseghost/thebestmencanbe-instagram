यौन शोषण पर माधुरी का बयान, बोलीं-फेमस लोगों का पता चल जाता है लेकिन अनजान चेहरों का क्या 
एक्ट्रेस माधुरी दीक्षित ने #MeToo अभियान पर अपनी प्रतिक्रिया दी है। हाल ही में माधुरी दीक्षित एक मीडिया इवेंट में पहुंची। यहां उनसे महिलाओं के यौन शोषण के बारे में कई सवाल किए गए। इस दौरान माधुरी दीक्षित ने #MeToo अभियान का जिक्र करते हुए महिलाओं के लिए सुरक्षित वातावरण और सोसाइटी की बात की। उन्होंने कहा कि, केवल फिल्म इंडस्ट्री में ही नहीं हर एक इंडस्ट्री में हमें महिलाओं को सुरक्षित माहौल देने की जरूरत है। बहुत सी ऐसी महिलाएं हैं जिन्हें रोजाना बस-ट्रेन और अन्य सार्वजनिक जगहों पर भी उत्पीड़न का शिकार होना पड़ता है। इतना नहीं माधुरी दीक्षित कहा है कि मशहूर चेहरों का आसानी से पता चल जाता है। वह आगे कहती हैं कि, 'अगर आरोपी फेमस चेहरा होता हैं तो उसके बारे में सब जान जाते हैं, लेकिन उनका क्या जो चेहरे जाने पहचाने नहीं है और महिलाओं का उत्पीड़न करते हैं ? हमें महिलाओं को अच्छा माहौल देने के अलावा लोगों को शिक्षित करने की भी जरूरत है ताकि वह महिलाओं की सुरक्षा के लिए हमेशा निडर होकर लड़ाई करे। '
