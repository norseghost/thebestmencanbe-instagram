הוא בא לגעת בי. רעדתי כולי והדבר היחיד שהצלחתי לומר הוא ״לא״. הוא עצר, לקח כמה צעדים אחורה. נשמתי. אבל אז הוא שאל: ״נאנסת פעם?״. עניתי ״לא״ באי הבנה. לאן הוא חותר? ואז הוא שאל: ״אז מה הבעיה?״. קפאתי. הוא התקרב שוב. החל לגעת בי. לא הייתי מסוגלת לזוז. הוא לקח את מה שרצה כאילו שזה היה שלו לקחת. כאילו שה״לא״ שלי היה חסר משמעות לחלוטין. כאילו שהרצון שלי בכלל לא רלוונטי. ביטל אותי, את המשמעות שלי, את הקיום שלי. מי אני? מי אני שלא מסוגלת לזוז? מי אני שלא נלחמת בכל הכוח? מי אני ששתקה כלכך הרבה שנים כי היא לא רצתה שזה יהיה אמיתי?! אבל זה היה. זה היה וזה לא משהו שאני או כל אחד אחר יכולים לשנות. את המציאות אי אפשר למחוק במחק. כל מה שקורה נרקם לתוך רצף האירועים שהוא החיים שלנו.
אני זוכרת את הריח המגעיל שלו שנדבק אליי ולא רצה לעזוב, לא משנה כמה התקלחתי. אני זוכרת את תחושת הבושה. איבדתי כל תחושת ערך עצמי שהיתה לי קודם לכן. התנתקתי מעצמי. התנתקתי מהחלומות שלי. איבדתי את עצמי. כבר לא הייתי אותו בנאדם. חייתי במשך שנים מתוך מקום של השרדות. הפסקתי לצייר. הפסקתי לכתוב. הפסקתי להיות אני.
.
#אני #התמודדות #השרדות #הישרדות #אונס #לא #metoo #ptsd #יומניהיקר #מציאות #החיים #אובדן #משמעות #כאב #זיכרון #סיוט #זוועה #לארוצה #בוכה #לבכות #דמעות #לאאאא #מיאני #fml
