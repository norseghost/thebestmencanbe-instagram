Vi har fått ta emot flera priser efter arbetet med #deadline. Bland annat vann vi Gyllene Haldan på journalisternas årliga seminarium Gräv 2018, och blev utsedda till två av Sveriges 150 superkommunikatörer av tidningen Resumé 2018. Vi har också bjudits in som talare på ett flertal arrangemang. Varje gång tydliggör vi att jobbet med #deadline inte var något vi två åstadkom – det var något tusentals kvinnor gjorde tillsammans. Tusentals systrar som arbetade fantastiskt ihop, för vi hade alla en självklar målbild. En värld där kvinnor är fria från risken att utsättas för sexuella trakasserier och övergrepp från män. /Johanna och Emma, initiativtagare

Syntolkning: Johanna och Emma Lindqvist tar emot priset Gyllene Haldan på Grävseminariet 2018.
