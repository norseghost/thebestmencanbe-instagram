Vår vision är att alla som drabbats av psykisk ohälsa till följd av sexuellt utsatthet ska få verksam psykologisk behandling. Du som söker vård och inte vågar berätta vad du varit utsatt för. Det är vi som jobbar inom vården som ska fråga dig. Du som inte ens vågar söka vård, men har kontakt med socialtjänsten. Du ska få frågan där, och hjälp att få kontakt med vården. Du ska kunna få behandling på din vårdcentral eller psykiatriska mottagning, men det ska också finnas mottagningar som är specialiserade på sexuell utsatthet för dig som har en mer komplex problematik. För att vår vision ska kunna bli verklighet krävs resurser. Om vården blir bra på att fråga om utsatthet, men inte kan erbjuda behandling inom rimlig tid, har inget egentligen förbättrats. Generella medel till exempelvis psykiatrin kommer inte att lösa problemet. Specifika resurser måste avsättas för att förbättra vården för sexuellt utsatta. I framtiden vill vi självklart se ett samhälle där sexuell utsatthet är något mycket ovanligt och inte en del av så enormt många kvinnors, och barns, verklighet. Vi psykologer har mycket att bidra med även i det förebyggande arbetet. Men vi får inte glömma bort dem som redan drabbats, vars liv begränsats eller helt slagits sönder. Sexuella trakasserier och övergrepp är ett samhällsproblem, och samhället har ett ansvar att ta hand om följderna.

#metoouppropentakeover #metoo #omniberättarlyssnarvi #sexuellaövergrepp #traumabehandling #vårdpolitik #svpol #vårdpol #trauma #PTSD #traumabehandling #traumatisering #mänsvåld #kvinnorshälsa #psynligt #vågaprataompsykiskohälsa #traumafokuseradkbt #tfkbt #emdr #samverkan #lyssna #fråga
