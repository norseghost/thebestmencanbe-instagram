سه روز پیش دختری جوان در صفحه توییتر خود اعلام کرد که یک راننده اسنپ او را به دلیل بدحجابی در بزرگراه پیاده‌کرده است. این اکانت در کنار این ادعا، عکس و مشحصات کامل راننده اسنپ را در شبکه مجازی خود منتشر کرد .  این دختر اعلام کرده که اسنپ با او تماس گرفته و بابت رفتار راننده مذکور از خانم عذرخواهی کرده است.«سعید عابد» راننده پنجاه و چهار ساله اسنپ درباره این اتفاق گفت: «روز شانزده خرداد برای من تقاضایی از سمت این خانم در شهرک قائم تهران آمد که من آن را پذیرفتم. وقتی رسیدم، این خانم همان ابتدا در خیابان بدون روسری بود و من به خودم گفتم طبق روال گذشته وقتی سوار ماشین شد از ایشان تقاضا می‌کنم که به خاطر جریمه نقدی که برای ماشین‌هایی که چنین تخلفی دارند انجام می‌شود، روسری‌اش را سر کند. هنوز صدوپنجاه متر از محل سوار شدن خانم فاصله نگرفته بودیم که من از ایشان تقاضا کردم که روسری خود را سر کنند. اما ایشان با لحن تندی گفتند که شما بهتر است در کار دیگران دخالت نکنید و رانندگی‌تان را بکنید. بعد از شنیدن این جمله من نگه داشتم و گفتم که با این حساب من نمی‌توانم شما را برسانم و دقیقاً همان بلوار قائم و در حالی که تنها صدوپنجاه متر از مبدا فاصله گرفته بودیم، نگه داشتم که خود خانم از ماشین پیاده شدند و من از ایشان نخواستم از ماشین پیاده شوند. حتی گفتم که می‌توانم ایشان را به مبدا برگردانم.بعد از پیاده شدن این خانم به من گفت که من با اسنپ تماس می‌گیرم و شکایت می‌کنم. من هم گفتم که حتماً این کار را بکنید و من هم این کار را انجام می‌دهم. اما بعد از آن با پلیس صدوده تماس گرفت و به پلیس گفت که یک نفر در بلوار قائم با این شماره پلاک مزاحم من شده است. من هم همان موقع به پلیس زنگ زدم و ماجرا را شرح دادم که پلیس گفت همانجا بمانید تا مامور بیاید. اما خانم بعد از این تماس سوار یکی از ماشین‌های عبوری شد و رفت. من هم نیم‌ساعت منتظر ماندم و وقتی دیدم پلیس نمی‌آید به ناچار رفتم. همان لحظه با پشیبانی اسنپ تماس گرفتم و اپراتور پشتیبانی به من گفت شما کار درستی انجام دادید و طبق قوانین رفتار کردید»این راننده ادامه داد: «تا پیش از انتشار این  هیچ‌کس از اقوام و آشنایان نمی‌دانست که من در اسنپ هستم و الان همه از این موضوع با خبر شدند و تماس‌های متعددی در این باره میان اشتم. من در طول این مدت که مشغول بودم حتی درخواست افرادی که در نزدیکی محل سکونت اقوام زندگی می‌کردند را قبول نمی‌کردم اما حالا با این کار همه باخبرشدند. البته من شرمنده نیستم...
.
.
#حجاب
#‌دوست_‌دختر 
#‌دوست_‌پسر 
#دوست_یابی
#فمنیسم
