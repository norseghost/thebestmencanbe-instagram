Vad är det normala sättet att reagera på som våldtäktsoffer? Normala normala normala.

Dessa föräldrar till en våldtäktsman tycker att det normala är att skälla ut sin våldtäktsman. Att skrika.

Nästan all forskning säger annorlunda. Den absolut vanligaste reaktionen är att frysa. Kroppen stänger av. Jag skulle vilja säga att man avlägsnar sin själ från sin kropp, i ett desperat försöka att rädda den från det fasansfulla som håller på att hända.

Men faktum är att det inte finns något normalt sätt att reagera vid eller efter ett sexuellt övergrepp. Det finns inga rätt eller fel reaktioner, och det går inte att utläsa ur någons reaktion om de blivit utsatta eller ej.

Denna bild av hur ett offer för våldtäkt ska bete sig är direkt skadligt. Det bygger en narrativ verklighet för såväl offer som anhöriga vilken utgör ett hinder för anmälan, berättande och slutligen  helande.

Jag skulle vilja säga att jag är rätt bra på att ryta ifrån. Har rätt mycket skinn på näsan, så att säga. Jag har skrikit åt orättvisor både en och två och tre gånger i mitt liv.

Men när jag blev våldtagen så var jag tyst. Inga rop på hjälp kom från min mun. Inga utskällningar eller svordomar. Jag var tyst, grät, och väntade tills det var över. Sedan berättade jag inte för någon på flera år. För vem tror på någon som inte skriker?

Konsekvensen av min tystnad var en våldtäktsman på fri fot, som sedan drabbade minst en kvinna till. En kvinna som kanske hade sluppit bära på samma mörker som jag ifall vi hade levt i ett samhälle som lyssnar på kvinnor som inte skriker.

Tänk på det. Ni som misstror och klandrar. För varje kvinna som inte vågar berätta så går en våldtäktsman fri. När ni tystnar kvinnor så öppnar ni burar för människas mörkaste vider. När ni tystar förtvivlan så släpper ni ondska fri.

Och till alla er som inte skrek, inte slogs, inte svor och revs och spottade. Det som hände er är inte mindre hänt, och ni bär ingen del av skulden. -

#svpol @ninarungs #samtycke #sexualbrott #brå #överlevare #fatta #fattaman @katarinawennstam @foreningenstorasyster @cissiwallin #metoo #metoosweden @uppdraggranskning
