Nej, det her er ikke en kontaktannonce. Sagen er den, at @sara_alfort leder efter kilder til nogle artikler, der skal handle om, hvordan vi omgås og flirter med hinanden i dag. Sara skriver:⠀
⠀
Vi lever i en tid, hvor #metoo har væltet magtfulde overgrebsmænd. Hvor vi forventer, at begge parter giver deres samtykke før sex, og hvor vi opdrager vores børn til at sige fra og lytte til hinandens grænser. ⠀
⠀
Vi lever også i en tid, hvor det hele er lidt forvirrende. Hvor det kan være svært at vide, hvor grænserne egentlig går, hvornår hun måske mente ja, hvornår hun faktisk mente nej, og hvornår hun ville ønske, at han ikke spurgte så meget. ⠀
⠀
Vi lever i en tid, hvor de første kys, den første gang, det første forhold ligger i et helt nyt landskab, der har taget form efter metoo-bevægelsen med nye forventninger, nye minefelter, ny intens bevågenhed. Så hvordan finder man vej? Hvad tør man? Hvad tør man helt sikkert ikke? ⠀
⠀
Det skal jeg til at skrive en række artikler om. Så er du en ung mand, der lige er trådt ind i det her landskab, og har lyst til at fortælle mig om det, så skriv til mig på sara@zetland.dk. Måske har du været sammen med en pige eller en dreng, måske har du været sammen med mange, måske har du bare været tæt på. Du kan være helt anonym. Jeg glæder mig meget til at høre fra dig.
