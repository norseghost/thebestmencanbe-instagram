.
قبل يمكن 7 سنين اجتني ملاك جان عمرها 9 سنين 
اجتني كولش عصبية نار 
بدون ما اسئلها كالتلي بابا هذا مصطفى ابو المحل يتحارش بيه و يكولي فدوة لله و وكفلي بالطريق و يكولي بس اضحكي و يسمعني هيجي كلام ،،،
اني بهاي اللحظة باوعت بعيون بنتي الي تطلع منها شرار الدنيا كلها و لزمت ايديها و اخذتها على مصطفى و طيحت حظة كدامها و ابو  مصطفى هم طيح حظة 
و من يوها ملاك اي شيء يصير وياها تجي تصارحني 
و من يومها و اني افكر 
لو كايل لملاك ( الجملة المشهور عند بعض الاهالي ) بنتي بعد لا تفوتين من يم هذا المحل 
او لو كايللها عيب هيجي تحجين و من يصجمج واحد لا تجاوبيه او لو كايللها بعد لا تطلعين او لو كايللها الخ... من كلمات و جمل يستخدموها بعض الاهالي للاجابة على بناتهم من يمرون بهيج مواقف 
جان شنو الي صار ؟؟؟
بيساطة جان ملاك بعد ما تسولفلي كولشي لان من جانت مظلومة من قبل مصطفى اجيت اني حملتها ذنب غلطة مصطفى و منعتها من الخروج 
جان بعد ابد ما تسولفلي اي شيء يصير وياها لان تدوي واح اظلمها  و اعقبها على افعالو اخطأ الاخرين 
جان انطمست شخصيتها و ما ممكن تكون هي نفسها هاي ملاك الي اعرفها اليوم ( جدا صريحة و شجاعة بالطرح ) 
ببساطة 
جان تحولت من انسانة الى كائن على قيد  التنفس

منقول

Ali Almadany

#لاشرف_في_جرائم_الشرف 
#لاشرف_في_جرائم_الشرف3
#no_honor_in_honor_crimes 
#التربية_مو_بالمنع_التربية_بالأحاطة

#feminist #feminism #metoo #empowerment #intersectionalfeminism #empowermen #empoweringwomen #girlboss #lovewins #selflove #equality
