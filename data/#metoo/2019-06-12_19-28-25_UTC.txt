Egyedül? Egyedi vagy!

Úgy érzed, valami nem OK veled?

Hangulataid rohannak, át, rajtad,
némelyik tanyát ver és marna,
gondolatok fogai kattognak beléd,
álmod inkább szürke, mint szép,
özönvíz a fáradt egyedüllét... Egyszer megkérdeztem egy bölcs embert arról, kell-e mindenkinek egyedül lenni.

Azt válaszolta, igen. Ő gyerekkorában volt egyedül, mások egy párkapcsolatban lesznek "társas" magányban, a cél mindig az, hogy ebben a magunk választott/ vagy ránk adott csendben meghalljuk azt a vékony kis belső hangot, amit a világ zaja elnyom bennünk. Ha ezt az időszakot felismerjük, bevállaljuk, elfogadjuk, több-kevesebb időt kíván, embere válogatja, arra jövünk majd rá, hogy soha nem leszünk egyedül. Soha.

Ha még mindig azt érezzük, hogy a depresszió, szorongás, stressz nyomása alá kerültünk, az mind-mind csak ugyanannak az "erőpróbának" része. Amit senki más nem csinálhat meg helyettünk, nem segíthet, csak drukkolhat, mert ez csak mi saját kis próbánk.

MERSZ-e egyedül maradni önmagaddal? Mered-e az első lépéseket megtenni, hogy aztán (kinek-kinek mi): a szerencse, Jóisten, sors, univerzum... melléd álljon?

Felmered-e vállalni önmagad és nem csak másoknak megfelelni? Mersz-e és tudsz-e NEM-et mondani akkor, mikor a világ azt harsogja: IGEN?, de te belül érzed, nem köszi, elég volt már, megtapasztaltam, nem kérem?

Ráéreztél-e már arra, hogy az elhatározás és az elszántság mennyire nagy első lépés, és ahogy jó úton elindulsz, kezed alá simulnak a dolgok, ezernyi lehetőség jelenik meg, válik láthatóvá, még a kudarcból induló események is csak feladattá és nem problémává zsugorodnak, nem áldozat leszel, hanem igazi TÚLÉLŐ!

Ha nem, egyszer meg kell élned ezt, ezt a csöndet, mert akkor valami nagyon szép indul el benned, veled.

Lépd át, hagyd el, tágítsd a komfortzónádat, szembesülj és szállj szembe a démonaiddal (félelmeddel, szorongásoddal), mert újat kipróbálni JÓ, és épp itt az ideje! Önmagunkon túllépni, adni tanulni, másnak, magunknak, JÓ!

Várlak, gyere, beszélgessünk, keressünk megoldást. Rólad szól, neked szól, érted szól. A fószuszban  Te vagy!
