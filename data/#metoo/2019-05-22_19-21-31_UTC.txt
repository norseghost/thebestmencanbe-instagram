2015, 03.00
Jag gick av spårvagnen och började gå mot radhuset som jag hyrde ett rum i.
Jag får en olustig känsla av en ensam man som går i samma takt som mig, men 20 meter bakom. Jag tar upp mobilen och låtsas som att jag tar ett samtal. Står stilla och låtsas prata så att han går förbi mig. Ser att han går till vänster, en av vägarna som jag kan ta hem. Andas ut och lägger ner telefonen. Tar sedan vägen till höger.

Halvvägs uppför de långa trapporna hör jag att någon går bakom mig. Det är han. Han har märkt att jag inte tog samma väg, gick tillbaka och följde efter mig. "Stanna!" Han tar ett par steg till. "STANNA!" "Hej, du.. Jag har ingenstans att sova." "Det skiter jag i! Backa!" "Jag vill bara prata, låt mig komma..." Han tar ett par steg till.

Jag tar upp mina nycklar. Jag mår illa av adrenalin. "Stanna, annars slår jag ihjäl dig, sen ringer jag polisen." Jag tar ett par steg nerför trappen.

Han måste ha insett att jag var ca 20cm längre än honom, hade inte räknat med att jag skulle bli aggressiv. Något var det. För han vände nerför trappen.
Jag står kvar och darrar av vrede och rädsla tills jag knappt ser honom längre. Sen vänder jag mig om och tänker springa uppför trappen. Benen viker sig och jag slår upp knän och ena armbågen. Spelar ingen roll. Snubblar uppför trappen och den lilla vägen hem. Låser dörren och gråter. Ringer min pojkvän. Han säger att jag inte borde gått hem själv så sent.

#mänsvåldmotkvinnor #giftigmaskulinitet #patriarkatet #feminism #metoo #metoosweden
