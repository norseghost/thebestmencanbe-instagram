Aamu alkoi eilen Aamu-TV:ssä Sanna Ukkolan ja toimittaja Matti Virtasen kanssa. Edustin nuoria naisia politiikassa keskustelussa nuorista naisista politiikassa:
.
"Kyse ei ole siitä miltä minusta tuntuu, vaan siitä miltä tämä näyttää varsinkin nuorille tytöille. Millaisen kuvan tämä antaa siitä, että onko naisille tilaa politiikassa ja työelämässä asiantuntijoina, tekijöinä ja kokeneina ammattilaisina - vai prinsessoina.”
.
Tämän lisäksi pääsin myös mm. linjaamaan, että minua saa ilomielin kutsua koalaksi tai miksi tahansa muuksi eläimeksi. Prinsessa, misu ja vihreä herkku eivät kuitenkaan ole eläinlajeja vaan sukupuolittuneita termejä, joita käytetään naisten vähättelyyn ja alentamiseen.

Toisin sanoen aamu oli siis vähintäänkin kiinnostava! Kiitos todella paljon kaikille, jotka ovat lähettäneet kannustavia viestejä tai tukeneet somessa - kun kaikki viestilaatikot tulvivat kiukkua ja vähättelyä, kannustus ilahduttaa aivan erityisesti 💚

PS: Odotan edelleen kutsua keskusteluun siitä miltä tuntuu käyttää valtaa keski-ikäisenä miestoimittajana Suomessa.
.
#tasaarvo #yhdenvertaisuus #jääprinsessa #seksismi #politiikka #feminismi #ihmisoikeudet #eduskunta #metoo
