Nederlandse rappers, onder andere Boef en Frenna, worden aangeklaagd door de stichting Music#MeToo. Hun doel is om de rappers voor de rechter verschijnen vanwege ‘vrouwonvriendelijk gedrag en vrouwendiscriminatie’. Niet alleen zij worden aangeklaagd, maar ook de bestuurders van de platenlabels SPEC, TopNotch en Warner Music Group.

Stichting Music#MeToo werd een paar maanden geleden opgericht door een vrouw wiens dochter werd aangerand. Het gebeurde op een kerstborrel van een bedrijf. Volgens haar werd daar veel rapmuziek gedraaid. Ze ziet een verband tussen de muziek en de aanranding. Zo wordt het vermeld op de website van het AD. Wat de vrouw precies bedoeld met het verband tussen de twee dingen is niet bekend.

Respect
“Meer respect voor vrouwen en meisjes” is het doel van de stichting. Zij geven ook aan dat het niet per se over de inhoud van de nummers die de artiesten maken gaat, maar hun gedrag. Ze nemen als voorbeeld de keer dat Boef vrouwen ‘kechs’ noemde in een video op Snapchat en de tijd dat Frenna samen met andere SFB-leden vastzat in Suriname wegens seks met een minderjarige en het vastleggen daarvan. Behalve dat de stichting het gedrag van de rappers afkeurt, worden ook de verschillende muzieklabels op hun teentjes getrapt. De stichting vindt dat de labels het “vrouwonvriendelijk gedrag” van de rappers ondersteunt.
