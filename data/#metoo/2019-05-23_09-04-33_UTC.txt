Vi kan kalla mig Sofia. Vem jag är, är inte relevant, då jag är vem som helst och jag är en av många. Jag tänkte ta upp lite varför det här skiljer sig från samtyckessamlag.
Vid samtyckessamlag har du lust. Du kan säga till din partner om något inte är skönt. Ni är två där båda vill. När män köper sexuella tjänster av mig innebär det att jag ska vara kåt ett visst klockslag. De förväntar sig en villig och glad kvinna som förstärker deras ego om sexuella kunskaper. Det jag inte vill göra, det köpslår de om. Om en man vill ha en video där jag får fontänorgasm, då ska jag få det i princip på beställning. Om de vill träffa mig en timme förväntas jag vara kåt under den timmen. Om jag får migrän får jag fortsätta, oavsett. De vill ha valuta för sina pengar. Jag recenseras efter vad de får göra med mig och vilket pris jag tar för att skådespela.
Allt är till salu, inklusive jag. Inklusive min kropp, mina gränser och min tid.

#intedinhora #metoo #metoouppropentakeover
