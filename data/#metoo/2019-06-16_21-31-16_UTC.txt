Jag vet inte ens hur många övergrepp han utsatte mig för genom åren. När jag pratade med honom sista gången så erkände han flera tillfällen med detaljer, som jag inte hade något som helst minne av.
Jag skrev i föregående inlägg att jag sällan gjorde särskilt mycket motstånd. Att jag verbalt kunde protestera.
Jag försökte även flytta på mig eller dra täcket runt mig för att få honom att sluta.
Men ska sanningen fram så var det inte bara så att jag inte "härjade" mer pga att jag gett upp och "visste" att jag inte skulle slippa undan.
Alla gånger, utan undantag, som jag själv minns så var jag såpass påverkad av antingen psykofarmaka och/eller cannabis att jag faktiskt varken hade fysisk eller mental styrka att freda mig, att protestera, att försöka komma undan.
Jag fick höra att han var kåt och behövde sitt, jag fick höra "jag är strax klar" när jag försökte vrida mig undan, jag vaknade med honom i mig och blev fasthållen när jag försökte flytta mig bort från honom.
Det spelade ingen roll vad jag gjorde i de situationerna. Den gången jag kan minnas att det var en regelrätt våldtäkt hade jag för det första ganska mycket kläder på mig, jag hade även bytt rum, gått undan från honom två gånger, men han följde efter. Drog runt mig på rygg och höll fast mina händer. Jag försökte sparka och slåss men han hade naglat fast mig. När jag inte slutade försöka komma loss fick jag höra "jag vet ju att du gillar det ju".
Jag hade blåmärken på insidan av låren efter att han tvingat isär mina ben, inga synliga märken på handlederna, men väldigt ont efter att han hade hållit fast mig. Jag gav faktiskt upp där... När han var färdig blev han sur när jag lämnade sängen på en gång "du är så tråkig, du vill aldrig mysa efteråt". Jag var så nedbruten. Jag hade dåligt samvete över att vara en dålig flickvän. Mina nej noterades inte. Kläderna var inget hinder för honom. Jag "visste" att han skulle ta det han ville ha oavsett vad jag sade eller gjorde. Mardrömmarna finns där. Men något av det jobbigare är att faktiskt inte veta hur många gånger han begick dessa olika övergrepp... #metoo #våldtäkt #sexuellaövergrepp #cptsd #våldinärarelation #jaggavupp #förnedring #manipulation #ångest
