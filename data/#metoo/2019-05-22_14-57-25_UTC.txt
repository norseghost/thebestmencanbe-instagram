Ensimmäinen puheohjelma!

Burning Sun - Onko tämä oikeutta?

Viime talvena sai alkunsa yksi K-pop -historian suurimmista skandaaleista, jonka juuret eivät vielä tänäkään päivänä ole täysin päivänvalossa. Tapausta varjostavat korruptio, prostituutio sekä törkeät löydöt salaperäisistä keskusteluryhmistä, ja se käsittelee monia ajankohtaisia huolenaiheita Etelä-Koreassa. Miten meidän tulisi suhtautua K-pop -idoleihimme nyt? Miksi nämä miehet ovat sortuneet tähän? Miten toksinen maskuliinisuus, #metoo sekä kymmenen vuoden takainen naisen itsemurha ovat nousseet skandaalin myötä esille? Miksi näitä idoleita fanitetaan edelleen? 
Tämä luento analysoi Burning Sun -clubista lähtenyttä skandaalia syväluoteisesti eikä sovi herkimmille.

Luennoitsija: Elina Routi

#kconsuomi #kpopsuomi
