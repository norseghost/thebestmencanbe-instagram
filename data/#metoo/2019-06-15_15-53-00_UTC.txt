Det finns ingen myndighet som följer upp hur många patienter med psykisk ohälsa som får rätt vård. Socialstyrelsens har gett ut riktlinjer för vilka behandlingar som är förstahandsval  för depression och ångest, men några regelbundna rapporter om hur behandlingsmetoderna implementerats utkommer inte. Att fler och fler får antidepressiva läkemedel vet vi, men hur det ser ut med tillgången till psykologisk behandling är mer svåruppskattat.

Enligt en tidigare uppskattning baserad på olika studier så är det endast 1-5% av patienterna med depression och ångest som får behandling enligt riktlinjerna. Satsningar på några miljoner skulle inte haft någon stor effekt på detta. Hur det ser ut för just sexuellt utsatta är därför inte heller glasklart. Det vi vet är att det finns och funnits kompetensproblem inom vården och att det finns ett tabu kring att ta upp övergrepp vid besök. PTSD som är ett vanligt problem efter grava övergrepp är det ofta svårare att få behandling för än andra tillstånd. Behandlare kan känna sig osäkra på sin kompetens och organisatoriska förutsättningar som att kunna boka in nog många och långa besök saknas ofta.

Så vad har hänt? När vi går till jobbet på morgonen är situationen den samma. Vårdköer. Inga förändrade rutiner. För att hitta lösningen måste politikerna ta in hur omfattande problemet verkligen är, och att det behövs långsiktiga planer för förändringar. Och de behöver fråga oss ute i verkligheten vad som behöver göras.

#metoouppropentakeover #metoo #omniberättarlyssnarvi #psykolog #traumavård #traumabehandling #psykiatrin #svpol #vårdpol #fuckmentalillness #psynligt #vågaprataompsykiskohälsa #PTSD #feminism #sexuellaövergrepp #psykisksjukdom
