Uusi kätilö Maiju Starckin teksti blogissa! Blogissa myös paljon muita kirjoituksia, joita emme ole ehtineet Instaan jakaa. Todella tärkeää saada synnytysosastoilla työskentelevien ja työskennelleiden näkemyksiä tukemaan synnyttäjien tarinoita. Mikä luo pelkoa ja millaista tasapainoilua työn tekeminen vaatii? "Väitän rohkeasti, että synnytyspelkoa ei lietso kampanja tai sen ideoineet henkilöt vaan se osa sairaaloiden henkilökuntaa, joka kieltää asian olemassa olon. Synnytysväkivalta, jonka liian moni nainen (yksikin on liikaa) ja perhe on kohdannut omalla erityisellä hetkellään, on olemassa ja sen kieltäminen lääkäreiden, kätilöiden ja muun henkilökunnan taholta lisää pelkoa. Jos me ammattilaiset emme pysty myöntämään, että tätä tapahtuu ja tarttumaan asiaan ja parantamaan toimintatapoja, minuakin pelottaa. " "Minä ainakin muistan synnytyssaleista tilanteet, joissa seuraavaan vuoroon oli tulossa kätilö, jolle et omaa synnyttäjääsi olisi halunnut antaa. Tiesi jo etukäteen, että kemiat eivät kohtaisi ja asiakas tarvitsisi muuta kuin kätilö pystyisi tarjoamaan. Ennen raporttia sumplittiin, josko synnyttäjän saisi järjestettyä jollekin toiselle kollegalle. Jos ihmisiä noin yleisesti on moneen junaan, niin kyllä meitä kätilöitäkin on. Ei siitä mihinkään pääse. Muistan myös tilanteet, joissa katsoi taululta kuka päivystää ja mietti, että mitenhän tuo lääkäri kohtaa synnyttäjän. Mietti miten alustaa tilanteet, jotta saa ne menemään mahdollisimman hyvin. Taiteilua. Tiesi, että tämä lääkäri ei odota supistuksen loppumista tehdäkseen sisätutkimuksen, vaikka synnyttäjä pyytäisi"

Lue koko teksti nettisivuilta (linkki biossa)!
#minämyössynnyttäjänä #metoo
