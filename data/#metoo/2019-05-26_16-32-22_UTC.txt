Sisältövaroitus: synnytysväkivalta

Tässä järkyttävässä kertomuksessa äiti vammautuu synnytyksessä siksi, ettei hänen toiveitaan tai kärsimystään oteta tosissaan vaan jatketaan synnyttäjän paniikista ja valtavasti tuskasta huolimatta valitulla linjalla - linjalla joka on vaihtunut lennosta hoitohenkilökunnan vaihduttua. 
Tässä otteita kokemuksesta: "Tein kaikkeni, että saisin kroppani pysymään paikoillaan, mutta silti lukuisista yrityksistä huolimatta ei uutta tippaa meinattu saada paikoilleen. Lopulta uusi tippa saatiin lähelle kyynärtaivetta. Sitten minua pyydettiin istumaan sängyn laidalle selkä pyöristettynä. Vielä yksi puudute, että rentoutuisin. Kroppani hirvittävästä tärinästä ja kouristeluista huolimatta toimenpiteeseen ryhdyttiin. Vaikersin hiljaa ”ei enää, ei enää pistoksia, vauva ei kestä enempää, auttakaa, auttakaa meitä joku”. Roikuin selkä niin pyöreänä kuin pystyin miehestäni kiinni pitäen, oksensin hänenkin päälleen, ja lääkäri yritti uudelleen ja uudelleen löytää paikkaa puudutepistokselle. Nostin päätäni etsien kätilöä. Hän seisoi selkä minuun ikkunan edessä, tasku peili kädessä harjaten pienellä harjalla/tikulla ilmeisen uusia ripsenpidennyksiään." "Sitten tapahtui; en ole koskaan saanut sähköiskua, mutta kuvittelen sen tuntuvan samalta, kuin minua pistettäessä: vasemman jalkani lävitse tuntui kulkevan salama, joka oli niin voimallinen, että jalka potkaisi korkealle ylös aivan itsestään. Jalka painoi yhtäkkiä kuin kasa kiviä, enkä meinannut päästä takaisin ponnistusasentoon; polvilleni nostetusta sängynpäädystä kiinni pitäen. Kätilö oli vaatinut minua makaamaan selälläni sängyssä jo aiemmin, ja teki sen uudelleen, mutta tämä asento sattui minua vielä enemmän. Puudute vaikutti menneen tosiaan suoraan jalkaan, koska pienessä hetkessä olivat kaiken inhimillisyyden ylittävät kivut takaisin selässä. " Pyysin päästä sektioon, sitten vaadin päästä sektioon. Kätilö huusi aivan raivoissaan; ”usko nyt JUMALAUTA jo, sinä et tästä huoneesta pois pääse millään muulla keinoin, kuin ponnistamalla se PERKELEEN lapsi ulos, nyt!” Tämä ja muita uusia kokemuksia lisätty verkkosovuille, linkki biossa.

#minämyössynnyttäjänä #metoo
