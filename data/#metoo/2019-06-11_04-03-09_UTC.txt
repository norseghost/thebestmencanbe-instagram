När metoouppropen började komma kände vi att vi måste göra något från vårt perspektiv som psykologer. Det kändes självklart att utgå från patientperspektivet - att lyfta de erfarenheter som ditintills inte fått så mycket utrymme i mediernas rapportering.Utsätts inte psykologer för trakasserier och övergrepp i yrket då? Det är klart att vi gör, sexism och övergrepp händer i en kontext av maktstrukturer som finns i hela samhället. Men det som varit starkaste upplevelsen för oss i vårt yrke är inte att någon enstaka kollega överträtt en gräns. Det är de hundratals berättelser om övergrepp som vi fått höra från våra patienter och berättelser om psykisk ohälsa relaterat till övergreppen. Vilket ofta följts av ett otillräckligt eller till och med felaktigt omhändertagande från vården. 
Med så många berättelser blir strukturerna ännu tydligare, det rör sig inte om enstaka fall av personer som blivit utsatta. Det rör sig heller inte om enstaka fall som blivit utan vård för psykisk ohälsa till följd av övergreppen. Därför valde vi att vittna om just våra patienters utsatthet och att driva frågan om att de ska få tillgång till effektiv vård.

#omniberättarlyssnarvi #metoo #metoouppropentakeover #psykolog #psykiskohälsa #ptsd #struktur
