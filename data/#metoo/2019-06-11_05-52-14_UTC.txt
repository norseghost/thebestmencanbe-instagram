Kaun si ye dunia hai,
Kaun se hai ye dastur 
Jaha beta apna ladla hai,
Aur beti hai nasur.

Kaun si ye dunia hai,
Kaun se hai ye dastur,
Jaha devi ko bithate hai mandir me,
Aur aurat ko samjhte hai pair ki dhul. 
Kaun si ye dunia hai,
Kaun se hai ye dastur 
Jaha takat aur satta ke mayajal me
Har koi hai mashgool.

Kaun si hai ye dunia,
Jaha masumiyat ko raundane wale hai lakhon 
Magar izzat karne wale bas kuch chand.

Jaha choti si bacchi jise bolna bhi nahi ata,

Shikar ho rahi hai un darindo ke hawas ki jinhe humne hi panah de rakhi hai.

Jaha band darwaze ke peeche se lekar sadko par haiwaniyat apna nanga naach- naach rahi hai.

Kaun si hai ye dunia 
Puchti hu me,
Magar dil hi dil me janti hi
Yahi hai ye dunia 
Jisme ji rahi hu me

Yahi hai ye dunia 
Jisme har pal mar rahi hu me

Magar fir bhi zinda hu
Ek awaz bankar 
Jo har baar puchti hai ,
Kaun si hai ye dunia?
Jisme jee rahe hai hum.

Kaun se hai ye dastur? 
Jisme mar rahe hai hum.
© @shutterbug.ana
_________________________
#shespeaksforthechange #Herstory #proudtobeawoman #girlpower #genderroles #genderequality #metoomovement #metoo  #she #her #sheisme #shespeaks #shewrites #genderissues #womenempowerment #women  #woman #womenrights #womenwhowrite #womenwriters #indiangirlproblems #indianwomen #indiansociety #indiangirl #indianfeminism #feminism  #equality
#indianwriters #writersofindia #empoweringwomen
