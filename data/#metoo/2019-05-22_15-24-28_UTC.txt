Ezt sem viszem tovább magammal.. Amikor családon belül generációkon keresztül ismétlődik egy-egy agresszív történet, lehet abúzus, bántalmazás, függőség, mentális zavar, szexuális erőszak, vetélés, gyilkosság, stb. az láthatatlan kötésben, lánccá fűződik össze a család kollektív tudattalatti történetében. Nálunk 15 évesen, a nővéremet megerőszakolták ( 12 évvel idősebb, mint én, felnőtt koromig mit sem tudtam róla) 15 évesen engem, és 15 éves volt a középső lányom, (ne haragudj Rékacka a kitárulkozásért) 
Amikor iskolába menet egy elmebeteg megtámadta, kicsin múlott, hogy nem lett tragédia, és most itt lehetek veled.  Akkor megértettem, hogy ez nem egyéni történet, nem az enyém, nem a nővéremé, és főleg nem a kislányomé, a gyökerét sokkal mélyebben kell keresnem, ha már érzésszinten a szívembe nyilalt, és ha nem szeretném, hogy a család női ágán az eljövendő generációk között még több szem kovácsolódjon erre a láncra.  Kinek a vétkéért vezeklünk mi? Elmentem családállításra egy fantasztikus Nőhöz és Emberhez, aki hetedíziglen visszanyúlt az anyai nagyanyám vonalán az időben, és oldotta fel a többgenerációs kötést. A családállítás után az egyik szünetben találkoztam Rékával, aki nagy lelkendezve mesélt arról, hogy a délelőtt folyamán úgy érezte, mintha valami nagy teher esett volna le a szívéről. Azt el kell mondanom, hogy semmit semmit sem tudott az oldásról és arról, hogy hol vagyok. 
Amikor a képet rajzoltam (100x70 olajpasztell) még nem láttam az összefüggést, azt hittem ez az én egyéni történetem. 
Sokszor a saját történetünk, nem a mi mesénk, csak újrateremtődik a családunk kollektív tudatalattijából megoldásra, feloldásra várva... Naplóhasadás: ... és csak 
csendesen tűrte, míg szétfeszített lábai között, 
A behatoló testébe
Kielégítő boldogság költözött...
- pszi- 
#brutart #artbrut #metoo #woman #women #hungarianartist #pentexii #pszi #péntekszilvi
