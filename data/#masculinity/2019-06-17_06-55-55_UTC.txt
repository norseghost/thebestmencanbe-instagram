KADINLARIN İŞ HAYATINDA YER ALMASI

İngiltere'de başlayan sanayi devrimi sonrası birçok yeni meslek grupları ortaya çıkmıştır. 18.yüzyılın en önemli gelişmesi olan bu durum, ülkeler arası çekişmeye sebep olduğu gibi cinsiyetler arası problemlere de sebep olmuştur.

Endüstriyel devrimin başlamasıyla yeni meslek gruplarının tek işçileri erkeklerdi. Düşük maaşla çalışmanın yanında kötü çalışma şartları da hayatlarını zorlamaktaydı. Bununla beraber, kadınların sosyal hayatta çok fazla yer alamamasından kaynaklanan bir tür cinsiyet eşitsizliği söz konusuydu. O dönemde kadınlar tek başlarına sokakta gezemez, sigara içemez, küfür edemez ve çalışamazdı. Kısacası ev kadınlarını temsil eden "Angel in the House" anlayışı vardı. Bu düşünce kadınların evinde oturup yemek yapması, çocuk büyütmesi ve kocasını beklemesini öne sürüyordu. 
Gel gelelim; kadınların böyle bir toplumda aktif olarak ilk defa yer aldığı dönem ise oy hakkına sahip oldukları döneme denk geliyor. "Suffragette" olarak adlandırılan aktivist kadınlar hem cinslerinin haklarını gözeterek onların da oy hakkına sahip olmasını sağladılar. Bu da kadınlara çalışma hakkı verilmesini beraberinde getirdi.(Feminizm'in eylem olarak ateşlenmeye başladığı zamanlardır.) İş hayatına atılan kadınlar yine de memnun değillerdi çünkü eşitlik tam olarak sağlanamamıştı. Bunun sebebi olarak kadınların erkeklerden daha az maaş alması ve daha fazla çalışması(süre olarak) gösterilebilir.

Kadınların iş hayatında yer almaya başlaması sadece kendileri için değil, erkekler için de yararlı olmuştur. Erkeğin ev geçindirme konusundaki iş yükü ve sosyal sorumluluğu azalmıştır, kadına ise yeni görevler tanımlanmıştır. Bu da her iki cinse bireysel olarak katkı sağlamıştır.

#erkek #maskulen #masculinity #maskulizm #adam #babalargünü #baba #fathersday #father #manhood #men #masculine #feminizm #feminism #woman #women #womenrights #kadın #femininity
