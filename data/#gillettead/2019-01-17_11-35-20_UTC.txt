Jag tycker det är så oerhört fint när företag vågar ta ställning. Vågar ge sig in i matchen för att skapa förändring för det goda. Gillette är både det senaste och också ett av de starkaste exemplet (Nike’s kampanj med Colin Kaepernick är väl värd att nämna också). Efter att ha byggt en varumärkesidentitet på en traditionell mansnorm med ”The best a man can get” frågar sig nu Gillette: ”Is this the best a man can be?”. Wow. Men, och det är ett stort men. Vad blir effekten av Gillettes budskap i det digitala landskapet? Gillaknapparna för Youtubeklippet vittnar om en oerhört polarisering. Kommentarsfältet svämmar över av både dem som kommer till traditionella genusrollers försvar och progressiva röster som menar att ställningstagande är framtidens marknadskommunikation. Resultat: Gillette blir både syndabock och hjälte på samma gång. Som forskare frågar jag mig: Vad händer? Hur ska företag som vill skapa gott navigera i det digitala landskapet så att den önskvärda effekten om samhällsnytta inte blir den motsatta? #digitalisering #gillette #gillettead #jämställdhet
