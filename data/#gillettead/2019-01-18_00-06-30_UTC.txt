Obejrzałam tę reklamę Gillette i odczuciem, które mi od razu przyszło, był niesmak i poczucie niesprawiedliwego potraktowania mężczyzn. Zaraz się opamiętałam – no bo halo jak to, przecież „patriarchat opresja palenie kobiet na stosie przemoc domowa toksyczna męskość”. No tak. To wiadomo.
➡️
Ale zaczęłam od ZAPYTANIA MĘŻCZYZN o zdanie. Jak się poczuli po obejrzeniu tej reklamy? Konkretnie mężczyzn mojego życia, którzy byli pod ręką. (Ważny kontekst: uwierzcie mi, że to ostatnie osoby, które posądziłabym o mizoginię, bo to właśnie oni byli przez toksyczną męskość uciskani w swoich szkołach i domach rodzinnych z racji tego, że nie byli macho siłaczami, tylko „soft” chłopakami.)
Nie wpływałam w żaden sposób na ich opinię. I usłyszałam, a właściwie przeczytałam, to co zgodziło mi się z tym, co sama poczułam. Że ta reklama jest agresywna. Niezrozumiała. Niefortunnie zrobiona. Że poczuli się osobiście dotknięci. DOTKNIĘCI jako osoby wrażliwe, opresjonowane, lub/i nieheteronormatywne.
⛔️
Ja rozumiem, że trzeba odwrócić prąd tej okropnej opresji, że trzeba się przeciwstawiać agresji i nienawiści. Ale wypieranie agresji i złości, potężnej energii, czyni o wiele gorsze spustoszenia niż jej integrowanie w swoim codziennym życiu. 👨‍❤️‍👨 .
Moim zdaniem Gillette zrobiłoby o wiele lepszą robotę, gdyby pokazało w swojej kampanii osoby niebinarne, transseksualne, z widocznymi chorobami. Gdyby pokazało na przykład ojcostwo bliskości. Ciepłych mężczyzn, silnych przez to, że znają swoją wrażliwość i korzystają z niej w codziennym życiu. Którzy są empatyczni, opiekuńczy, sprawczy, zdobywczy. Zamiast tego dostałam po oczach stereotypami i od razu poczułam, że reakcją będzie zdecydowany sprzeciw.
✊
Wiadomo, że kultura macho i toksyczna męskość narobiła spustoszenia. Ale oczekujemy od dzisiejszych mężczyzn tego, żeby byli wrażliwi, a potem jak oni już się tacy odważą być, dajemy im po mordzie przekazem „wszyscy jesteście winni” „wszyscy jesteście tacy sami”. Czy to naprawdę przyczyni się do ich pozytywnego rozwoju? Bo moim zdaniem nie. Raczej do wyparcia własnej złości i bezsilności wobec kolejnych nierealnych standardów.
🙏
